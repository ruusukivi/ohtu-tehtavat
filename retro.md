# Retrospektiivitekniikat - viikko 5, harjoitus 6

Ketterissä menetelmissä yksi keskeinen toiminnan kehittämisen tekniikka on retrospektiivi, jossa tiimi pohtii miten yhdessä tekemistä voisi jatkuvasti hieman parantaa. Retrojen järjestämiseen löytyy monia hyviä valmiita malleja ja työkaluja. 

Oman kokemukseni mukaan tärkeintä ei ole mitä mallia tai työkalua hyödynnetään, vaan se että retroja oikeasti pidetään säännöllisesti.  Toinen kompastuskivi on jumiutua ns. fiilisretroihin, jossa kerta toisensa perään pyöritään samojen ongelmien harmittelussa ilman, että saadaan aikaan konkreettisia kehityssteppejä. Pahimmillaan keskitytään ruotimaan asioita, joihin tiimi ei itse pysty vaikuttamaan. Tämän välttämiseen valmismallit tuovat hyvän tuen.
  
Yksi suosituimpia malleja on Start, Stop, Continue, jossa käydään läpi, mitä toimintaa tiimiläisten mielestä kannattaa jatkaa, mikä tulee lopettaa ja mikä aloittaa.

Toinen paljon käytetty lähestymistapa on Sad, Mad ja Glad, jossa jokainen voi kertoa mikä työskentelyssä tekee surulliseksi, mikä vihaiseksi ja mikä iloiseksi.

Molemmissa malleissa yleensä tiimiläiset ensin “laputtavat” omat ajatuksensa. Laputus voidaan tehdä post-it-lapuilla tai esimerkiksi digitaalisesti Mirossa tai vastaavassa fasilitointityökalussa. Sen jälkeen niistä voidaan esimerkiksi keskustella pareittain ja lopuksi äänestää. 

[Lisää retroideoita](http://retrospectivewiki.org/index.php?title=Retrospective_Plans)
